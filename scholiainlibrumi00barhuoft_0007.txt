ACADEMIAE VRATISLAWENSIS RECTOR ET SENATVS
S. P. D.

ACADEMIAE OENENSIS

PRORECTORI mGMFICO ET SENATW ILLVSTRI.

Si ulla hodie res est, de qua Germani communiter gaudere possimus, certe litterarum studia sunt
studiorumque gratia institutae omnis generis scholae plurimae et illustres Academiae, quibus laetissime
florentibus iure nostro nobis et gaudere licet et gloriari. Atque Academiae quidem merito pro
praestantissimis semper patriae ornamentis habitae suntg hae enim aemulo studio ad veritatem quae-
rendam, tuendam, propagandam coniunctae et pro se quaeque quam a maioribus acceperunt eru-
ditionis hereditatem non solumrdiligenter custodiunt, sed etiam sua ipsae virtute augere atque emen-
dare student; et custodi illi Aeschyleo similes quasi in specula constitutae sempiternas strenue
agitant custodias, acriter observantes, si quid aliunde novae lucis exoriatur3 denique quidquid vel
⁵ veteris vel novae doctrinae obtigit, id omne non erudito quodam fastu sibi solis servant, sed accurate
examinatum, sobrie aestimatum, diligenter illustratum tradunt alumnis suis, qui id rursus per scholas
reliquas et per omnia hominum et vitae genera divulgant, quo fit denique, quod omni civitati maxime
salutare est, ut in diversitate hominum multiplici, cum pro cuiusque vel indole vel fortuna erudi-
tionis sit infinita varietas, non tamen dissociabilis discordia oriatur, sed communis quidam sit in-
geniorum motus ab eodem ille fonte profectus et civium animos pari consensu vinciens, qui ut
initia sua in academiis habet aut in iis, quos illae formaverunt, ita dimanat paulatim ad universos
formas induens innumerabiles ac tamen propriae naturae ingenitam vim retinens, nimirum quae ab
initio scientia fuit ob summam subtilitatem obscura multis ac difficilis nec fere nisi doctis viris pa-
tens, ea dum per varia hominum genera vagatur ingeniorumque varietati accommodatur, fit denique
commune omnium bonum sensu quodam communi comprehensum publicique iudicii constantia con-
firmatum. Academiarum vero quae in salutari illo ingeniorum motu partes sunt si quis parvi aesti-
mandas putet aut etiam odio babeat tamquam parum populares, nae is non levius erret ac si quis
magnorum fluminum fontes propterea prae fluminibus contemnat, quod sint in montibus positi et
ob locorum arduorum ac confragosorum naturam a communi usu seclusi, ssumina autem ut in plano
decurrentia brevem praebeant et facilem commodumque omnibus aditum: quanto rectius veteres

